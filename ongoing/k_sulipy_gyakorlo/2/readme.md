**Benzinkút**  
Írjon egy programot, amely egy benzinkút napi üzemanyag-eladását rögzíti! A benzinkúton
két fajta üzemanyagot árulnak: benzint (B) és dieselt (D). Az egy alkalommal eladott
üzemanyag mennyisége 1-200 literig terjedhet. Amennyiben a felhasználó által megadott
üzemanyag mennyiségnél 0l szerepel, az ne számítson vásárlásnak, és ne kerüljön
rögzítésre!  

*Például:*  
*20l benzin rögzítése: B20*  
*5l benzin rögzítése: B5*  
*43l diesel rögzítése: D43*

A program forráskódját mentse “benzinkut” néven! A program megírásakor a felhasználó
által megadott adatok helyességét, érvényességét nem kell ellenőriznie, és feltételezheti,
hogy a rendelkezésre álló adatok a leírtaknak megfelelnek.
1. A mintának megfelelően olvassa be és rögzítse az üzemanyag-eladásokat! Az
adatbekérés mindaddig folytatódjon, amíg a felhasználó csupán ENTER-t nem üt!
(Amennyiben ezt nem tudja megoldani, kérjen be 5 adatot!)
2. A mintának megfelelően adja meg a tankolások számát!
3. A mintának megfelelően adja meg, hogy hány liter benzint vásároltak összesen!
4. Írja ki a mintának megfelelően az egy alkalommal vásárolt átlagos
üzemanyag-mennyiséget két tizedesjegyre kerekítve!
5. A mintának megfelelően adja meg, hogy mennyi volt az egy alkalommal vásárolt
legnagyobb dieselmennyiség!

**Minta**
```
1. feladat
Adja meg az üzemanyag típusát és mennyiségét! (pl. B4 vagy D23) B10
Adja meg az üzemanyag típusát és mennyiségét! (pl. B4 vagy D23) B7
Adja meg az üzemanyag típusát és mennyiségét! (pl. B4 vagy D23) D45
Adja meg az üzemanyag típusát és mennyiségét! (pl. B4 vagy D23) B0
Adja meg az üzemanyag típusát és mennyiségét! (pl. B4 vagy D23) D23
Adja meg az üzemanyag típusát és mennyiségét! (pl. B4 vagy D23)
2. feladat
A benzinkúton 4 alkalommal vásároltak.
3. feladat
17l benzint adtak el összesen.
4. feladat
Egy alkalommal átlagosan 21.25l üzemanyagot vásároltak.
5. feladat
Az egy alkalommal eladott legnagyobb diesel mennyiség 45l volt.
```
